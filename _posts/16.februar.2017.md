{{{
    "title" : "Plan for innstillinger, Design, Flere Chatter",
    "date" : "02-16-2017",
    "preview": " %/img/blog/16.02.2017.jpg; Etter møte med veileder på onsdag har det blitt gjort en del endringer i design. Tilbakemeldinger fra veileder inkluderer blant annet å fjerne noen elementer som heller kan legges ved som forslag til videre utvikling. Dette gjelder Brukere om min profil-side. Det ble også gjort endringer på statistikk-siden hvor det ble gjort en revurdering på hvilken informasjon som er nyttig."
    }}}

<img src="/img/blog/16.02.2017.jpg" width="100%" />

</br>
## Tilpasninger i design   
</br>
Etter møte med veileder på onsdag har det blitt gjort en del endringer i design. Tilbakemeldinger fra veileder inkluderer blant annet å fjerne noen elementer som heller kan legges ved som forslag til videre utvikling. Dette gjelder "Brukere" om min profil-side. Det ble også gjort endringer på statistikk-siden hvor det ble gjort en revurdering på hvilken informasjon som er nyttig. Vi skal fokusere på statistikk som viser daglig aktivitet og aktivitet for gjeldene uke. I tillegg kan vi inkludere mer historikk som årlige, månedlige og ukentlige rapporter, men dette vil legges ved som et forslag til videre utvikling.

Fokuset for systemet vil være å tilpasse det for chat-assistentenes behov og derfor vil ikke for mye statistikk være nødvendig. Brukere som vi skal inkludere er chat-assistenter, brukere og en IT-ansvarlig.

Med tanke på brukervennlighet så ble det avgjort at vi beholder en send knapp men også inkluderer muligheten til å bruke enter-knappen for å sende meldinger. Dette vil også gjelde på klient-siden.   

</br>
## Plan for innstillinger
</br>
Det ble laget en plan for en innstillinger side som IT-ansvarlig skal ha tilgang til. Det som skal kunne endres er utseende for klient chat og templates. I tillegg må vi vurdere om vi vil inkludere muligheten for å legge til, slette og endre informasjon om chat-assistenter, eller om dette skal være noe som inkluderes for videre utvikling.

</br>
## Chathub med flere chatter
</br>
I dag har Adam arbeidet videre med Chathuben for å implementere muligheten til å snakke med flere kunder på en gang. Dette virket i teorien som en enkel ting å implementere, men når han først startet å arbeide med dette viste det seg raskt at praktisk talt hele chathuben måtte endres for å få til dette. I tilegg så er Visual Studio ikke optimalisert til å debugge SignalR i bruk, som fører til at å finne feil var utfordrende. Allikevel så var dette en morsom utfordring og på slutten av dagen så stod mesteparten av Chathuben klar. Det gjenstår å teste den ordentlig, og det er også en bug igjen å fikse.

</br>
## Morgendagen
</br>
Vi har til slutt nådd det siste møtet i denne første fasen av kommunikasjon med bedrifter. I morgen blir det møte med enda en bedrift som allerede tar i bruk Webnodes, dette er også en veldedighetsorganisasjon som har vist interesse i implementere en chat. Disse møtene med Webnodes sine kunder er mer nervepirrende enn de uten, ettersom vi føler større press ettersom vi representerer bedriften. Allikevel er dette en utrolig læringsrik og spennende utfodring, og noe vi tror vi får mye igjen for.
